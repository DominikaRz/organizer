	Jeśli przy stuknięciu doniczka z rośliną wydaje przytłumiony, głuchy dźwięk, ziemia jest wilgotna; jeśli wyraźny, dźwięczny - należy podlać kwiaty.
	Gdy ziemia w donicy bardzo szybko wysycha - to znak, że roślinę trzeba przesadzić do większego naczynia.
	Ziarna kawy są idealnym nawozem dla roślin lubiących kwaśny odczyn ziemi - obsypujemy nimi ziemię tuż przy korzeniach.
	Przywiędnięty bukiet przed umieszczeniem w wazonie zanurzamy na 4-8 godzin, niemal po same kwiaty, w głębokiej misce lub wiadrze z letnią wodą. Trwałość kwiatów ciętych przedłuży wrzucona do wazonu tabletka aspiryny lub dodatek soli.
	Zwiędłe na słońcu kwiaty odzyskują świeżość po podlaniu ich słabym roztworem nadmanganianu potasu (kilkanaście kryształków na litr wody).
	Tuż przed wstawieniem ciętych kwiatów do wazonu trzeba im ponownie przyciąć łodygi (najlepiej pod wodą), robiąc ostrym nożem długie skośne cięcie.
	Końce łodyg kwiatów mięsistych dobrze jest ponakłuwać kilka razy szpilką do wysokości 3-5 cm; twardych - rozszczepić pod wodą ostrym nożem na krzyż lub w gwiazdkę.
	Śluz m.in. narcyzów rozpuszcza się w wodzie i utrudnia pobieranie jej przez rośliny. Dlatego kwiaty przycinamy i umieszczamy na pół godziny w ciepłej wodzie (30-40°C).
	Liście fikusa i filodendrona warto co jakiś czas przemyć mlekiem - będą wtedy błyszczące i zdrowsze.
	Zwykłe drożdże piekarskie są doskonałym nawozem do kwiatów - należy rozpuść je w ciepłej wodzie. 
	Przy przelaniu kwiatka podczas podlewania ziemia nie będzie wypływała oraz wysypywała się z doniczek, gdy obłożymy ją niewielką ilością drobnych kamyków.
	Aby uniknąć białego osadu w doniczkach (świadczącego o nadmiernym nawożeniu), przed nasypaniem ziemi wnętrze donicy wystarczy natrzeć świecą.
	Podczas prania firanek do ostatniego płukania dodajmy łyżkę cukru - będą sztywniejsze.
	Rozbitą porcelanę i szkło łatwiej jest zebrać wilgotnymi ręcznikami papierowymi
	By koszula w bagażu zachowała ładny kształt kołnierzyka, ułóżmy wokół niego zrolowany pasek.
	Wyświecenia na spodniach znikną, jeśli zwilżymy je gąbką namoczoną w wodzie z dodatkiem amoniaku, potem uprasujemy spodnie przez wilgotną szmatkę. 
	Suszone na potpouri płatki kwiatów dłużej utrzymają aromat, jeśli je posypiemy solą.
	Ręczniki frotte będą bardziej chłonne jeśli wypłuczemy je w osolonej wodzie (w pralkach sól wsypujemy do przegródki na płyn zmiękczający).
	Meble i przedmioty z wikliny warto co pewien czas przetrzeć oliwką dla dzieci - dzięki temu wiklina będzie sprężysta.
	Wnętrza szafek z ubraniami warto umyć wodą .z dodatkiem kilku kropli perfum, które zapewnią przyjemny aromat.
	Ubrania ze sztruksu pierzmy na lewej stronie, nie będą wówczas przyklejać się do nich kłaczki z innych materiałów.
	Przed pierwszym praniem ubrań z dżinsu dobrze jest zanurzyć je na kwadrans w zimnej wodzie z dodatkiem octu i soli - utrwali to barwniki. 
	Plasterki cytryny ułożone na ciepłym kaloryferze sprawią, że pomieszczenie wypełni się ich aromatem.
	Firanki z delikatnych tkanin możemy usztywnić, płucząc je w wodzie z dodatkiem rozpuszczonej żelatyny.
	Chcąc zimą uniknąć zamarzania nocą szyb w samochodzie, wieczorem spryskajmy je roztworem octu winnego i wody w proporcji 3:1.
	Żarówka (wyłączona i zimna) spryska-na wodą kolońską lub perfumami przez kilka godzin po zapaleniu światła zagwarantuje w pomieszczeniu przyjemny zapach.
	Wyblakłe napisy na paragonie odczyta-my, prasując go lekko nagrzanym żelazkiem: papier zacznie ciemnieć, a druk - wyłaniać.
	Ciężkie meble powodują wgłębienia na dywanach, dlatego co jakiś czas należy je odsuwać, a dywan delikatnie zmoczyć  wodą i pozostawić na kilkanaście godzin do wyschnięcia, po czym wyszczotkować.
	Jeśli w domu panuje wilgoć, warto pomyśleć o zabezpieczeniu obrazów, podklejając pod ramy np. kawałki korka — zapewnią swobodny przepływ powietrza między obrazem a ścianą.
	Mole nie lubią zapachu farby drukarskiej, lawendy, goździków, chmielu, mięty, piołunu, kamfory, ruty, orzecha włoskiego, tymianku, szałwii, igieł sosnowych i bergamotki - aby uchronić odzież, owińmy gazetami czapki, wepchnijmy je do rękawów, a zioła (w małych woreczkach) włóżmy do kieszeni i zawieśmy w szafie, wymieniając zwietrzałe na świeże.
	Aby uniknąć gniecenia się obrusów czy zasłon, deskę do prasowania ustawiamy obok stołu, na którym kładziemy uprasowany fragment materiału.
	Jeśli garścią soli zawiniętej w gazetę łub lnianą szmatkę potrzemy szyby, nie będą zamarzały, ani „potniały”.
	Sztućce ze stali nierdzewnej warto co jakiś czas włożyć na 10 minut do wody, w której gotowały się ziemniaki, potem opłukać i wysuszyć.
	Aby bielizna pościelowa nie pożółkła, przechowujmy ją nieuprasowaną.
	Owoce ułożone na paterze będą dłużej świeże, jeśli włożymy między nie kilka kasztanów.
	Pościel z pierza wietrzymy w dni po-chmurne i wietrzne lub w miejscach ocienionych - pierze dłużej zachowuje wówczas elastyczność.
	Czajniki będą ładnie wyglądały, jeśli ich zewnętrzną powierzchnię codziennie umyje się roztworem płynu do mycia naczyń. Kamień osadzony na ściankach usuwamy gotując i pozostawiając do wystygnięcia roztwór octu. Na litr wody bierze się wówczas 3 łyżki 10-procentowego octu.
	Frędzle przy firankach, zasłonkach itp. nie będą się sklejać po spryskaniu ich krochmalem.
	Sól kuchenna, dodana w niewielkiej ilości do krochmalu, zapobiega przypalaniu się materiału podczas prasowania. Tkaniny są przy tym lśniące i gładkie.
	Woda w termoforze dłużej utrzyma wysoką temperaturę, jeśli dodamy do niej łyżeczkę soli kuchennej.
	Resztki zmielonej kawy z młynka najłatwiej jest usunąć pędzelkiem lub szczoteczką do zębów; pokrywkę śmiało można umyć płynem do naczyń i ciepłą wodą.
	Hamaka nie powinno się wieszać w pełnym słońcu - promienie słoneczne negatywnie wpływają zarówno na wygląd, jak i stan włókien.
	Chcąc zapobiec powstawaniu zagięć podczas suszenia odzieży, bluzki i koszule przypinamy na szwie łączącym rękaw z karczkiem, zaś spodnie - w pasie.
	Obrusy z ceraty i plastiku zachowują długo ładny wygląd, jeśli od czasu do czasu przetrzemy je mieszaniną octu i oliwy lub mlekiem zmieszanym pół na pół z wodą, po czym wytrzemy suchą szmatką.
	Nowe obuwie ze skóry przed pierwszym użyciem dobrze jest zapastować i wypolerować - skóra będzie bardziej elastyczna.
	Zlikwidować kanty na spodniach pomoże przetarcie ich suchym mydłem (spodnie muszą być odwrócone na lewą stronę) i rozprasowanie. Po przewróceniu garderoby na prawą stronę - tworzymy i zaprasowujemy nowe kanty.
	Świece woskowe warto przed leniem silnie schłodzić w lodówce -  będą mniej kapać i wolniej się palić. 
	Resztki świec, podgrzane w kąpieli wodnej, można dodawać do pasty do podłogi Po dokładnym roztopieniu się stearyny i wymieszaniu z pastą - możemy przecierać zarówno meble, jak i podłogę.
	Chcąc zminimalizować ilość dymu papierosowego, pochłanianego przez firanki czy obite materiałem meble, zapalmy w po-mieszczeniu kilka świec.
	Odrobina grubej soli kuchennej, wsypana obok knota, wydłuża czas palenia się świecy.
	Obrazy olejne i akwarele należy chronić przed bezpośrednim działaniem promieni słonecznych.
	Ustawienie lustra za zapaloną świecą jest prostym i efektownym sposobem spotęgowania jej blasku.
	Skapywaniu stearyny można zapobiec, zanurzając świece na całą noc w naczyniu z mocno słoną wodą lub przecierając je wilgotnym mydłem.
	Koniec grubej świecy, która nie mieści się w lichtarzu, należy na chwilę zanurzyć w bardzo gorącej wodzie, po czym natychmiast osadzić we właściwym miejscu.
	Chcąc utrwalić kant na spodniach, nacieramy wewnętrzną powierzchnię nogawek kawałkiem parafiny.
	Prasując sztruks i welwet warto położyć na desce gruby ręcznik, a odzież przewrócić na lewą stronę.
	Z resztek świec można zrobić świece domowym sposobem: podgrzać je w kąpieli wodnej, a knot zrobić z grubej nici bawełnianej, usztywnionej bardzo gęstym krochmalem. Knot ustawić na środku wypłukanej zimną wodą foremki i zalać gorącym woskiem.
	Półki, na których trzymamy książki, co pół roku warto przetrzeć szmatką zwilżoną terpentyną - świetnie usunie kurz, a zapach odstraszy mole.
	Kamień w czajniku można usunąć, wsypując do wody 3-4 łyżeczki kwasku cytrynowego i zagotowując ją. Po kilku godzinach I ponownie zagotować i dokładnie wypłukać czajnik.
