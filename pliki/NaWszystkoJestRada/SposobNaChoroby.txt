	Plasterek cytryny położony na miejsce po ugryzieniu komara zlikwiduje świąd i pieczenie. Można też przygotować papkę z odrobiny wody i rozkruszonej aspiryny lub wody z sodą.
	Torebka z ciepłą herbatą przyłożona do chorego, ropiejącego zęba, pomoże złagodzić ból oraz infekcję.
	Woda z sokiem cytrynowym łagodzi podrażnienia żołądka i reguluje trawienie. 
	Sok z cytryny wymieszany z miodem pomaga leczyć kaszel.
	Odrywanie plastrów będzie mniej bolesne, jeśli posmarujemy plaster oliwką i pozostawimy, by wsiąkła w opatrunek.
	Ból przy oparzenia słonecznych złagodzą okłady z jogurtu, zsiadłego mleka lub wody z kwaskiem cytrynowym.
	W usuwaniu odcisków pomocne są plasterki cebuli: należy moczyć je kilka godzin w occie i stosować jako okład przez całą noc. Jeśli sytuacja tego wymaga - zabieg powtórzyć kilka razy.
	Nudności podczas podróży złagodzi zjedzenie odrobiny imbiru lub wypicie soku z cytryny. Można też przykleić plaster na pępek.
	Migdały pomogą zlikwidować pieczenie i niesmak w ustach. Wystarczy sparzyć je wrzątkiem, obrać ze skórki i zjeść, dokładnie rozgryzając. 
	Ból po ukąszeniu osy będzie mniejszy, jeśli ukąszone miejsce posmarujemy listkiem pietruszki.
	Dokuczające zatoki czołowe warto nagrzewać. Na suchej patelni mocno rozgrzej-my sól, przesypmy na lnianą ściereczkę i przyłóżmy do czoła. Można także pokroić w kostkę cebulę, przesypać ją do kieliszka i wdychać głęboko (na przemian) co najmniej 10 razy każdą dziurką w nosie. Kurację stosować kilka razy dziennie przez około 4 dni.
	Podczas przeziębienia warto wypić szklankę ciepłego soku z cytryny - działa napotnie.
	Ból zęba pomoże ukoić przyłożenie goździka lub nasmarowanie zęba olejkiem goździkowym.
	Bolące gardło ukoi płukanka sporządzona z ciepłej wody z solą. Roztworem płuczemy gardło 2-3 razy dziennie.
	Okłady z kapusty złagodzą bóle mięśniowe - bolące miejsce okładamy liśćmi kapusty i owijamy gazą na 30 minut
	Żądło pozostawione przez pszczołę należy usunąć w taki sposób, aby nie naruszyć pęcherzyka z jadem - najlepiej chwycić je pęsetą lub energicznym ruchem przejechać paznokciem po skórze. Ból i opuchliznę po i użądleniu przez owady złagodzimy, przykładając w miejscu użądlenia kostkę lodu, plasterek cebuli lub ogórka.
	Upały łatwiej znieść, pijąc dużą ilość płynów oraz ograniczając spożywanie potraw tłustych i ciężkostrawnych na rzecz warzyw i owoców.
	Moczenie nóg w zimnej wodzie (nawet z dodatkiem lodu) przyniesie ulgę obolałym i opuchniętym stopom.
	Opryszczkę można próbować zlikwidować, przykładając do bolącego miejsca (nim pojawią się pęcherzyki) rozgrzaną łyżeczkę. 
	Czerwone plamy na szyi - reakcję skóry na zbyt suche powietrze - pomogą zlikwidować okłady z chusteczki zwilżonej zimną wodą lub spryskanie szyi wodą w sprayu.
	Kilkuminutowe okłady z lodu na stłuczone części ciała redukują przepływ krwi .-(także w mięśniach) i pozwalają uniknąć -opuchlizny oraz siniaków.
	Ciepły prysznic przyniesie znaczną ulgę przy skurczach i nerwobólach; działa też uspokajająco i nasennie.
	Natężenie choroby lokomocyjnej złagodzimy, siedząc prosto z opartą głową; gdy poczujemy zapach spalin lub jedzenia - zakrywamy chustką usta i nos. W samochodzie i autobusie siadajmy z przodu, na statku pośrodku pokładu, w samolocie przy prawym skrzydle, a w pociągu - przy oknie i zgodnie z kierunkiem jazdy.
	Kilka dni przed długą podróżą lub lotem dobrze jest łykać aspirynę, która 4 obniżając krzepliwość krwi - zredukuje ryzyko zakrzepu, a także uchroni przed bólem nóg i kurczami mięśni.
	Chcąc uniknąć poparzenia skóry podczas opalania stosuj preparaty z SPF o mocy 4-6, jeśli łatwo się opalasz; 6-10, gdy średnio; 10-15 - jeżeli masz problemy z uzyskaniem ładnej opalenizny.
	Ból głowy można próbować zlikwidować następującymi sposobami: pijąc dużo wody lub czystych napojów bezalkoholowych, biorąc ciepłą kąpiel, odpoczywając w zacisznym, zaciemnionym pokoju.
	Opuchlizna powiek zniknie szybciej po delikatnym ich masażu kostką lodu (w kierunku od wewnętrznego do zewnętrznego kącika) lub gdy na kilka minut przyłoży - wypukłą stroną - schłodzone w lodówce łyżeczki.
	Zakwasy znikną szybciej, jeśli po wysiłku bolące miejsca ochłodzimy wodą lub lodem, rozmasujemy, a następnie weźmiemy gorącą kąpiel.
	Jeżeli po użądleniu przez pszczołę nie ma odczynu alergicznego, ból i obrzęk pomoże złagodzić gruba warstwa miodu położona na miejscu ukąszenia albo okład z wody i sody.
	Zaschnięty opatrunek lub plaster łatwiej będzie usunąć z rany po nasmarowaniu go grubą warstwą miodu i pozostawieniu na kilkanaście minut.
	Wygląd paznokci poprawia codzienne moczenie ich w rozpuszczonej żelatynie spożywczej. Efekty zauważalne są już po 14 dniach.
	Podczas kataru, w celu złagodzenia zaczerwienienia nosa i łuszczenia się naskórka, smarujmy nozdrza wazeliną lub tłustym kremem.
	Aby zlikwidować świąd, miejsce po ugryzieniu przez komara przecieramy sokiem z cytryny, cebuli lub roztworem amoniaku.
	Żółtą płytkę paznokciową można wybielić, smarując ją sokiem z cytryny łub oliwką dla niemowląt.
	Komary nie lubią zapachu witaminy B, octu, olejków - kamforowego i goździkowego. Mieszankę z tych substancji można dodać do wazeliny lub kremu i natrzeć odsłonięte części ciała. Owady te nie lubią także woni: geranium, mięty, wanilii, liści laurowych, goździków i pietruszki. Odstrasza je też dym z grilla i ogniska, szczególnie, gdy opał posypaliśmy szałwią lub rozmarynem.
	Woń czosnku z ust usunie płukanie ich płynem sporządzonym z 2 łyżek sody oczyszczonej rozpuszczonych w 1/2 1 ciepłej wody.
	Uniknąć zawrotów głowy podczas picia alkoholu pomoże rozgryzanie i żucie co pewien czas ziarenka kawy naturalnej. 
	W likwidacji łupieżu pomoże płyn sporządzony z dwóch rozgniecionych ząbków czosnku i szklanki wody. Raz w tygodniu należy nim myć skórę głowy.
